# АУТОНОМНИ СИСТЕМ ЗА ОДРЖАВАЊЕ УСЛОВА ЖИВОТА У СВЕМИРУ - AstroVital

**Студенти:**
Михајло Вујисић, SV 26/2021
Весна Васић, SV 78/2021

# 1. УВОД

Савремене свемирске мисије дугог трајања постављају високе захтеве пред технологију одржавања услова живота у затвореним и изолованим окружењима. У таквим условима, параметри као што су температура, влажност, притисак, квалитет ваздуха и доступност воде морају бити непрекидно праћени и контролисани, јер и мала одступања могу имати озбиљне последице по безбедност посаде.

Због ограничене могућности комуникације и интервенције са Земље, јавља се потреба за системима који могу деловати самостално, без сталног ослањања на спољну подршку. Овакви системи морају бити способни да у реалном времену анализирају податке из различитих извора, препознају потенцијалне ризике и предузму адекватне мере.

Овај рад се бави концептом аутономног система за управљање животном подршком у свемирском станишту који користи експертски систем заснован на правилима (Drools) за интеграцију и обраду података добијених са сензора, носивих уређаја и корисничких уноса, са циљем да обезбеди континуирану и поуздану подршку условима живота у свемиру.

## 1.1 Мотивација

Дуготрајне мисије у свемиру подразумевају рад у средини где и најмањи квар или одступање у условима може довести до угрожавања мисије или живота чланова посаде. У таквим околностима, системи животне подршке морају функционисати без прекида, бити отпорни на грешке и способни да брзо реагују на неочекиване ситуације.

Аутономни системи који примењују експертске методе доношења одлука представљају корак ка већој самосталности посаде и повећању поузданости инфраструктуре у свемирским мисијама. Њихова способност да комбинују податке из више извора, препознају сложене обрасце и реагују у складу са дефинисаним правилима, значајно смањује ризик и подиже ниво безбедности.


# 2. ОПИС ПРОБЛЕМА

## 2.1 Недостаци постојећих решења

Постојећи системи за управљање условима живота у свемирским стаништима углавном су засновани на класичним SCADA и алармним механизмима који имају следећа ограничења:

* **Реактиван приступ** – аларми се активирају тек након што параметри пређу критичне границе, без могућности предвиђања квара на основу трендова.
* **Недостатак интеграције података** – здравствени подаци чланова посаде и технички параметри станишта се обрађују одвојено, што отежава добијање комплетне слике стања.
* **Зависност од контроле са Земље** – сложене одлуке често доноси тим на Земљи, што у условима кашњења комуникације може одложити реакцију.
* **Ограничена аутоматизација** – системи немају могућност аутономног извођења корективних мера, већ се ослањају на ручну интервенцију.
* **Недостатак сложене логике одлучивања** – правила су једноставна и заснована само на појединачним праг вредностима, без комбиновања више параметара или анализа образаца догађаја.

## 2.2 Циљеви и иновативност нашег решења

Циљ развоја система **AstroVital** је да обезбеди свеобухватно, интелигентно и аутономно управљање условима живота у свемирском станишту, са следећим кључним карактеристикама:

* **Интеграција више извора података** – спајање информација са сензора, носивих уређаја и ручних уноса посаде у јединствену базу знања.
* **Примена напредних метода резоновања** – комбинација forward chaining (са најмање 3 нивоа), backward chaining за дијагностику и CEP (Complex Event Processing) за препознавање образаца током времена.
* **Аутоматске и полуаутоматске корективне мере** – систем може самостално прилагодити параметре (нпр. температуру, проток ваздуха, ниво влаге) или предложити акцију члану посаде.
* **Интерактивност са корисницима** – пружање препорука са образложењем "зашто" је донета одлука, као и могућност да корисници унесу додатне информације које утичу на резоновање.
* **Прилагодљивост и надоградивост** – менаџер базе знања може лако креирати, мењати и тестирати правила, чиме се систем прилагођава новим условима мисије.


# 3. ФУНКЦИОНАЛНОСТИ И КОРИСНИЦИ

Систем AstroVital је дизајниран са три јасно дефинисане корисничке улоге. Сваком кориснику је пре приступа систему неопходна аутентикација путем пријаве (логин), чиме се обезбеђује сигурност и контролисан приступ подацима. Свакој улози додељен је сет функционалности груписан по области примене, како би се обезбедила ефикасна интеракција са системом и оптимално коришћење базе знања.

## 3.1. Члан посаде (Crew Member)

* **Рад са алармима:**

  * Преглед активних, критичних и информационих аларма у свом модулу.
  * Потврда аларма (acknowledge) уз евидентирање времена и идентификатора.
  * Приступ упутствима за реаговање, прилагођеним типу аларма и озбиљности ситуације.

* **Здравствени надзор:**

  * Унос здравствених симптома (избор са листе: вртоглавица, главобоља, краткоћа даха, умор, иритација очију итд.).
  * Преглед историје унетих симптома и повезаних препорука система.
  * Добијање прилагођених препорука на основу комбинације сензорских и медицинских података.

* **Управљање системом у модулу:**

  * Постављање вредности параметара у модулу (температура (°C), проток ваздуха (%), влажност (%)...).
  * Преглед тренутног стања подсистема (вентилација, климатска контрола, CO₂ скрубер, генератор кисеоника).
  * Приступ кратким извештајима о раду система у последњем периоду.

* **Извештаји из опсервације:**

  * Пријављивање визуелних неправилности (кондезација, лед, оштећења).
  * Пријављивање акустичних сигнала (звиждање, шиштање, лупкање) и мириса (дим, хемикалије).

## 3.2. Инжењер животне средине (Life Support Engineer)

* **Рад са алармима:**

  * Преглед свих аларма у свим модулима, са филтером по озбиљности и времену.
  * Креирање нових аларма на основу резултата инспекције или анализе података.
  * Ажурирање или брисање постојећих аларма који нису релевантни.

* **Надзор и одржавање система:**

  * Унос резултата визуелних инспекција (филтери, цевоводи, конектори).
  * Евидентирање замене делова (филтери, пумпе, вентилатори) са датумом и описом.
  * Унос резултата калибрације сензора (датум, излазна вредност, одступање).
  * Процена преосталог капацитета система и потребе за превентивним одржавањем.

* **Управљање параметрима система:**

  * Подешавање циљне температуре у појединачним или свим модулима.
  * Подешавање циљног притиска унутар модула.
  * Регулисање протока ваздуха и нивоа влажности.

* **Анализа и извештавање:**

  * Преглед трендова рада подсистема и упоређивање са историјским подацима.
  * Генерисање извештаја о статусу система за одређени временски период.
  * Добијање препорука за одржавање на основу анализе система.

## 3.3. Менаџер базе знања (Knowledge Base Manager)

* **Управљање правилима:**

  * Креирање нових правила у Drools бази знања.
  * Измена и оптимизација постојећих правила на основу резултата рада система.
  * Брисање застарелих или неефикасних правила.

* **Подешавање прагова и приоритета:**

  * Дефинисање прагова сензора за аларме и препоруке.
  * Подешавање приоритета аларма по типу и критичности.

* **Тестирање и симулације:**

  * Покретање симулација различитих сценарија рада система.
  * Анализа резултата тестова и мерење ефикасности правила.
  * Бележење и архивирање резултата ради касније анализе.

* **Оптимизација система:**

  * На основу резултата симулација и статистике аларма, систем предлаже измене прагова или приоритета.
  * Уношење одобрених измена у базу знања и конфигурацију система.

* **Управљање корисницима:**
  * Регистрација других корисника система (чланова посаде и инжењера животне средине).


# 4. МЕТОДОЛОГИЈА

Систем AstroVital функционише као експертски систем заснован на правилима (rule-based engine), где резонер представља централни модул задужен за прикупљање и обраду улазних података, евалуацију стања и доношење одлука на основу базе знања.
База знања садржи формализована стручна правила која покривају области надзора, одржавања и реакције на критичне услове у свемирском станишту.

Рад система обухвата:

1. Прикупљање података из више извора – сензори, носиви уређаји, ручни уноси корисника.
2. Генерисање релевантних излаза – аларма, препорука, извештаја, корективних акција.
3. Примена правила из базе знања уз forward chaining за доношење препорука и аутоматских акција.
4. Препознавање образаца током времена коришћењем CEP (Complex Event Processing) механизама.
5. Дијагностичко резоновање уз backward chaining за утврђивање узрока проблема.

## 4.1. Улазни подаци

Улазни подаци представљају све информације које систем прима ради обраде, процене стања и доношења одлука. Деле се у две главне групе:

* **Аутоматски прикупљени подаци** – добијени преко сензора, паметних уређаја и система за надзор.
* **Ручно унети подаци** – које уносе корисници система у складу са својом улогом.

### Аутоматски прикупљени подаци

* **Подаци о човеку (Члан посаде – Crew Member):**

  * Пулс (bpm)
  * Крвни притисак (mmHg)
  * Засићеност кисеоником – SpO₂ (%)
  * Респираторна фреквенција (удисаја/min)
  * Телесна температура (°C)
  * Ниво активности (седентарно, умерено, интензивно)
  * Дугорочни трендови виталних параметара (нпр. постепен пад SpO₂ током 6 сати)

* **Подаци о станишту (сензори и системи):**

  * Атмосферски услови:

    * Ниво кисеоника (O₂, %)
    * Ниво угљен-диоксида (CO₂, ppm)
    * Температура (°C)
    * Влажност (%)
    * Атмосферски притисак (kPa)
  * Статус подсистема:

    * Вентилација
    * Климатска контрола
    * Генератор кисеоника
    * CO₂ скрубер
    * Систем за рециклажу воде
    * Дистрибуција енергије
  * Технички сензори:

    * Сензори цурења ваздуха (акустични, притисни)
    * Сензори удара микрометеороида
    * Вибрациони сензори
  * Обрађени трендови:

    * Промена гасова у времену
    * Нагли пад притиска (ризик од декомпресије)
    * Аномално висока фреквенција аларма (“alarm storm”)

### Ручно унети подаци

* **Члан посаде (Crew Member):**

  * Здравствени симптоми – избор из листе (вртоглавица, главобоља, краткоћа даха, умор, иритација очију итд.)
  * Потврда аларма – бележење времена и ID-а аларма након прегледа
  * Подешавање параметара у модулу – постављање температуре (°C), протока ваздуха (%) и влажности (%)
  * Извештаји из опсервације – пријављивање визуелних неправилности (кондезација, лед, оштећења), звукова (звиждање, шиштање, лупкање) и мириса (дим, хемикалије)

* **Инжењер животне подршке (Life Support Engineer):**

  * Резултати визуелних инспекција (филтери, цевоводи, конектори)
  * Детаљи о одржавању (датум и опис сервиса, замена делова, резултати калибрације)
  * Процена преосталог капацитета система (ресурси, потрошња)
  * Креирање нових аларма или ажурирање постојећих
  * Подешавање параметара (циљна температура, циљни притисак, проток ваздуха, влажност) у појединачним или свим модулима

* **Менаџер базе знања (Knowledge Base Manager):**

  * Креирање, измена или брисање правила у Drools бази знања
  * Подешавање прагова сензора и приоритета аларма
  * Покретање и бележење резултата симулација и тестова

## 4.2. Излазни подаци

Излазни подаци представљају информације које систем генерише након обраде улазних података, примене правила у Drools бази знања и извршавања предвиђених акција. Они се достављају корисницима у облику нотификација, визуелних приказа, извештаја и препорука, у складу са додељеним улогама.

### 4.2.1. Члан посаде (Crew Member)

* **Аларми и обавештења**

  * Активација визуелних и звучних аларма за критична стања у сопственом модулу.
  * Приказ текста упозорења и приоритета аларма.
  * Историја аларма са временом активације и потврде.

* **Препоруке система**

  * Предлози за оптимално подешавање температуре, влажности и протока ваздуха.
  * Инструкције за реаговање у случају уочених неправилности.

* **Приказ статуса модула**

  * Тренутне вредности температуре, влажности, притиска и квалитета ваздуха.
  * Историјски графици параметара за последњих X сати/дана.
  * Приступ кратким извештајима о раду система у последњем периоду.

* **Повратна потврда акција**

  * Потврда пријема аларма или извршене препоруке.
  * Запис времена реакције.

### 4.2.2. Инжењер животне подршке (Life Support Engineer)

* **Централизовани приказ статуса**

  * Детаљни преглед свих модула и њихових параметара у реалном времену.
  * Историјски подаци за све параметре по модулу.

* **Аларми и статистика аларма**

  * Листа активних аларма са приоритетима.
  * Статистика учесталости по врсти аларма, модулу и временском периоду.
  * Преглед времена реакције посаде на аларме.

* **Извештаји о одржавању**

  * Преглед резултата визуелних инспекција.
  * Историја замена делова, сервиса и калибрација сензора.
  * Процењени преостали век трајања ресурса (нпр. филтери, резервоари).

* **Препоруке за одржавање**

  * Системске препоруке за превентивне радње на основу прикупљених података.
  * Предлози за измену оперативних параметара ради продужења трајања опреме.

* **Генерисање извештаја и анализа**

  * Аутоматски генерисани PDF/HTML извештаји о стању система за одређени период.
  * Визуелне анализе трендова параметара и аларма.

### 4.2.3. Менаџер базе знања (Knowledge Base Manager)

* **Аналитички преглед система**

  * Консолидовани преглед свих аларма, параметара и корисничких интеракција.
  * Индикатори ефикасности правила и тачности препорука.

* **Резултати симулација**

  * Приказ исхода тестних сценарија са идентификованим слабим тачкама.
  * Поређење више верзија правила и њиховог учинка.

* **Предлози за оптимизацију**

  * Аутоматски генерисани предлози за измену прагова, приоритета или нових правила на основу статистике аларма и података са терена.

* **Потврда и примена измена**

  * Запис одобрених измена у конфигурацију и базу знања.
  * Историја свих измењених правила и прагова.

* **Управљање корисничким налозима**

  * Потврда нових регистрација.
  * Историја измена привилегија и улога корисника.

## 4.3. Примери резоновања

У овој тачки приказујемо како систем за аутономно управљање условима живота у свемирској станици примењује базе знања и механизме резоновања у конкретним ситуацијама.
Примери показују комплетан ток:

1. Прикупљање података из више извора (сензори, носиви уређаји, ручни уноси чланова посаде)
2. Генерисање аларма, препорука и извештаја
3. Примену правила из базе знања кроз forward chaining
4. Препознавање образаца у времену уз помоћ CEP механизама
5. Дијагностичко резоновање уз backward chaining

### 4.3.1. Главни сценарио — Нагли пад притиска (ризик декомпресије)

**Циљ:** Приказати комплетан ланац резоновања у једном критичном случају.

1. **CEP детекција догађаја:**

   * Систем прима континуални ток мерења притиска у модулу X
   * Догађај E₁(t), E₂(t+Δ): пад притиска > 5.0 kPa у периоду < 10 s
   * CEP правило `RapidPressureDrop` се активира
   * Генерише се критични аларм „Опасност од декомпресије“ и иницира се аутоматска изолација модула

2. **Forward chaining — први ниво (аномалије):**

   * У базу знања се убацују чињенице:

     * `PressureAnomaly(module=X)`
     * `SealIntegritySuspect(module=X)`
     * Ако је члан посаде пријавио „звук звиждања“ → `AcousticCue(LEAK_SOUND)`

3. **Forward chaining — други ниво (системска сумња):**

   * Комбинацијом аномалија генерише се нова чињеница: `SystemFault("VentilationOrLeak", confidence=Possible)`

4. **Forward chaining — трећи ниво (ескалација и препорука):**

   * Ако се дода тренд пада O₂ или пораста CO₂ → ниво сумње расте на `Probable`
   * Систем издаје препоруке:

     * „Затвори ваздушну комору (airlock)“
     * „Повећај резерву O₂ за 5%“

5. **Backward chaining — дијагноза узрока:**

   * Поставља се упит: `DiagnosisRequest("PressureLossCause", module=X)`
   * Систем разматра хипотезе:

     1. `ExternalPanelDamage` (сензори удара + визуелна пријава оштећења)
     2. `AirlockMalfunction` (статус `NotSealed` + слаб интегритет заптивке)
     3. `PressureValveFailur`e (вентил `StuckOpen` + неуспели покушаји затварања)

6. **Accumulate — комбиновање доказа:**

   * Систем сабира тежине из различитих извора:

     1. Сензори (висока тежина)
     2. Опсервације члана посаде (средња тежина)
     3. Историја одржавања (нпр. недавна замена вентила → мања вероватноћа квара)
   * Ако скор ≥ праг → систем поставља `SystemFault(..., confidence=Probable)` и рангира препоруке

7. **Template-ови:**

   * Праг-правила за притисак, O₂, CO₂ и температуру генеришу се из табеле у Drools шаблону
   * Један шаблон → десетине правила (показује скалабилност)

### 4.3.2. Мини-сценарио — Приоритизација током „олује аларма“

**Ситуација:** У периоду од 5 минута стигло је више од 10 аларма из различитих модула.

* CEP: Правило `AlarmStorm` се активира
* Резултат:

  * Систем креира информативни аларм „Олуја аларма“
  * Привремено се приоритизују критични аларми, док се небитни групишу у извештај
  * Инжењер добија агрегатни извештај: број аларма по модулу, најчешћи типови

### 4.3.3. Мини-сценарио — Пад ефикасности O₂ генератора

**Ситуација:** Тренд смањења O₂ концентрације за 0.1% по сату током 6 сати, иако је генератор у „нормалном раду“

* CEP препознаје дугорочни образац `GradualO2Decline`
* Forward chaining:

  * Из чињенице `O2DeclineTrend` систем закључује: `MaintenanceRequired("O2GeneratorFilter")`
  * Препорука: превентивна замена филтера
* Излаз: превентивни аларм и одговарајућа акција у плану одржавања

### 4.3.4. Мини-сценарио — Пораст CO₂ + симптоми посаде

**Ситуација:** Сензор показује CO₂ изнад упозоравајућег нивоа. Члан посаде пријављује симптоме „главобоља“ и „кратак дах“

* Forward chaining:

  * Чињенице: `CO2_Anomaly`, `Symptom(Headache)`, `Symptom(ShortBreath)`
  * Комбинација → `SystemFault("VentilationMalfunction", confidence=Possible)`
  * Препорука: повећати проток ваздуха
  * Ако тренд траје > 30 min → ескалација на `Probable`
* Излаз: аларм, препорука, статус ескалације
